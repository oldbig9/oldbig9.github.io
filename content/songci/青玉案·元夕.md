---
title: "青玉案·元夕"
icon: "article"
date: 2023-02-05 07:51:42
draft: false
categories:
- 诗词
---

## 青玉案·元夕
**辛弃疾**

> 东风夜放花千树，更吹落、星如雨。宝马雕车香满路。凤箫声动，玉壶光转，一夜鱼龙舞。
>
> 蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。

<!-- ![tulip](/images/tulip200.png) -->
<!-- <img src="https://oldbig9.github.io/images/tulip.png"> -->
